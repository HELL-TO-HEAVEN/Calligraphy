【1】夫抗音投涧，美恶必酬，振服依河，长短交目，斯乃德音道俗，水镜古今。法生逢孝文皇帝专心于三
【2】宝，又遇北海母子崇信于二京，妙演之际，屡叨末筵，一降净心，忝充五戒，思树芥子，庶几须弥。今为
【3】孝文并北海母子造像，表情以申接遇，法生构始，王家助终。夙霄缔敬，归功帝王，万品众生，一切同福。
【4】魏景明四年十二月一日比丘法生为孝文皇帝并北海王母子造。