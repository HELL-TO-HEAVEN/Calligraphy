【1】夫玄宗冲邈，迹远于尘关，灵范崇虚，理绝于埃境。若不图色相以表光仪，寻声教以陈妙轨，将何以依稀至像，仿佛神功者哉{?}持节、督泾州诸军事，征虏将军、泾
【2】州刺史、齐郡王v，体荫宸仪，天纵淑茂，达成实之通途，识真假之高韵，精善恶二门，明生灭之一理，资福有由，归道无碍，于是依云山之逸状，即林水之仙区，启神像于
【3】青山，镂禅形于玄石，缔庆想于幽津，嘉应于冥运，乃作铭曰：茫茫玄极，眇眇幽宗，灵风潜被，神化冥通，舟舆为本，旷济为功，德由世重，道以入鸿，
【4】超观净境，遐绝尘{?}，图形泉石，构至云松，{?}{?}{?}{?}，{?}{?}三空，福田有庆，嘉应无穷。熙平三年七月二十日造。